Nowy minister


Po zakończeniu wyborów parlamentarnych nowa opcja polityczna dorwała się do władzy. Nowy minister infrastruktury postanowił spełnić wyborcze obietnice i polepszyć stan dróg w kraju. Kraj składa się z miast, połączonych drogami. Pomiędzy niektórymi miastami prowadzą dwukierunkowe drogi. Drogi nie przecinają się poza miastami, ale mogą wieść przez tunele lub estakady. Powiemy, że dwa miasta są połączone, jeśli można przejechać z jednego do drugiego za pomocą bezpośrednich dróg. Minister postawił sobie za cel połączenie dużej ilości miejscowości, ale wyborcy cały czas śledzą jego poczynania i co chwila dopytują się, czy można już przejechać pomiędzy pewnymi dwoma miastami. Minister rozpisał sobie plan inwestycji i potrzebuje Twojej pomocy, aby odpowiadać szybko zniecierpliwionym obywatelom.
Zadanie

Masz zadany graf, oraz listę kolejnych wydarzeń. Wydarzenie to albo zbudowanie nowej drogi pomiędzy dwoma wskazanymi miastami, albo pytanie o to, czy dwa wskazane miasta są połączone. Napisz program, który odpowie na każde pytanie o połączenie dwóch miast.
Wejście

W pierwszej linii wejścia znajdują się trzy liczby całkowite n, m, q (1 <= n <= 300000, 1 <= m <= 300000, 1 <= q <= 300000). W kolejnych m liniach znajdują się pary liczb całkowitych a, b (1 <= a,b <= n), oznaczające, że przed wyborem ministra miasta a i b były połączone bezpośrednią drogą. W kolejnych q liniach znajdują się trójki liczb całkowitych w, a ,b (1 <= a,b <= n , 0 <= w <= 1) oznaczające kolejne wydarzenia w kalendarzu ministra. Jeśli w = 0, to wydarzenie to zapytanie o połączenie między miastami a i b, jeśli w = 1, to wydarzenie to budowa bezpośredniej drogi pomiędzy miastami a i b. Możliwe, że pomiędzy dwoma miastami będzie więcej niż jedna bezpośrednia droga. Możesz założyć, że na wejściu nie pojawi się droga z miasta do samego siebie, ani że nie padnie pytanie o takie połączenie.
Wyjście

W kolejnych liniach wyjścia powinny znaleźć się odpowiedzi na kolejne zapytania o połączenie między miastami. Jeśli dla danego zapytania w danym momencie miasta były połączone, należy wypisać "TAK". Jeśli zaś nie były, należy wypisać "NIE".
Przykład

Dla danych wejściowych
5 4 3
1 2
2 3
3 1
4 5
0 1 4
1 2 5
0 1 4
poprawną odpowiedzią jest
NIE
TAK