Mosiężny most

„Sierżant Colon ze Straży Miejskiej Ankh-Morpork stał na warcie. Pilnował Mosiężnego Mostu, głównego połączenia pomiędzy Ankh i Morpork. Przed kradzieżą. Jeśli chodziło o zapobieganie przestępstwom, sierżant Colon uważał, że najbezpieczniej jest myśleć w dużej skali. Istniała szkoła filozoficzna głosząca, że pilny stróż prawa w Ankh-Morpork powinien patrolować ulice i zaułki, przekupywać informatorów, śledzić podejrzanych i prowadzić tym podobne działania. Sierżant Colon w tej akurat szkole chodził na wagary. Nie dlatego, jak zapewniał, że walka o zmniejszenie poziomu przestępczości w Ankh-Morpork przypominała walkę o zmniejszenie zawartości soli w morzu, a pilny stróż prawa mógł liczyć najwyżej na uznanie wyrażone zdaniem: ”Patrzcie, ten trup w rynsztoku, czy to aby nie sierżant Colon?”. Nie; przyczyną było przekonanie, że nowoczesny, postępowy, inteligentny stróż prawa musi zawsze o jeden krok wyprzedzać dzisiejszego przestępcę. Pewnego dnia ktoś spróbuje ukraść Mosiężny Most, a wtedy znajdzie przy nim sierżanta Colona, który już na niego czeka.”
(Terry Pratchett, ”Kosiarz”)
Jak widać, nie jest łatwo ukraść sam most. Ale filary? Jest ich N i każdy ma pewną, całkiem niemałą zawartość mosiądzu. A to już coś! Nie można tylko zabrać żadnych trzech kolejnych, bo wtedy most mógłby się zawalić, a ten fakt raczej nie uszedłby uwagi sierżanta. Sprawdź, jaki największy zysk może przynieść śmiała nocna akcja.
Wejście

W pierwszym wierszu wejścia znajduje się liczba całkowita Z — liczba zestawów danych. Każdy zestaw danych zawiera w swojej pierwszej linii liczbę filarów N (N ≤ 100000), a w N kolejnych liniach liczby całkowite dodatnie v1,...,vN (vi ≤ 10000) — wartość mosiądzu zawartego w kolejnych filarach mostu.
Wyjście

Dla każdego zestawu danych wypisz jedną liczbę całkowitą — maksymalną wartość mosiądzu, jaką można zyskać okradając most.
Przykład

Dla danych wejściowych
1 
6 
6 
10 
13 
9 
8 
1 
poprawną odpowiedzią jest
33